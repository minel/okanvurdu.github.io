---
layout: post
title: Biten şeyler
date: '2015-04-26 22:16:18'
---

Lisans hayatımın son günlerinde küçük de olsa bir - iki şey karalamak istedim.

Başlığı bu şekilde seçmemin nedeni, artık okula dair bazı şeylerin bitmeye başlaması.

Mesela; yüksek ihtimalle hayatımın son vize haftasını bundan bir - iki hafta önce bitirmiş bulundum. Yüksek ihtimalle diyorum, çünkü hayatın insana neler getireceği belli olmaz. Yine de yoluma bakıp son dönemi kazasız belasız atlatmak niyetindeyim. Kısmet...

Bir başka biten şey ise, her hafta hevesle yaptığımız [mavidurak.io](http://mavidurak.github.io) tech talkslarının bu dönemlik tamamlanmış olmasıydı. Hatta farkında olmadan dönemin son sunumunu ben yaptım. Normalde ilk - son gibi kavramları çok fazla göz önünde tutan bir insan olarak son sunumu yaptığımı sunumdan sonra öğrenmemi garipsemedim değil. 

Sanırım bu değişimi hayatın belli evrelerinde normal olan her insan gibi yaşayacağım. Şimdi burada "ben normal değilim, sıradan değilim" havalarına girip ego tatmini yapmaya da gerek yok. Hayatın çoğu zaman sıradan olduğunu göz önüne alırsak sıradan olsam ne, olmasam ne.

Neyse, bu kadar sesli düşünmek yeter.

Kısacası yavaş yavaş bitiyor okula dair olan her şey sevgili blog. Yıllar önce bugünleri düşünüp daha çok var derdim. Artık çok yok. Bir sen varsın olanı biteni hatırlayacak, bir de ben...