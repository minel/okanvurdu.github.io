---
layout: post
title: "Dinleyeceğimiz daha çok şarkı var"
date: '2015-11-22 00:28:00'
permalink: /gunluk/22-kasim-15
is_diary_post: true
---
Sessiz sedasız kendimce bir şeyler karalayabileceğim bir alan oluşturmak uzun zamandan beri aklımdaydı. Keza bunu daha önceki blog maceralarımın hepsinde tekrarlara düşerek bir şekilde gerçekleştirmiştim. Bu sefer de yaptım, fakat bir farkla.
<br/><br/>
Genel olarak mesleğimin de getirisiyle teknik yazılar sunma çabası içerisindeyim. Tabii kişisel bir dışavurum için belki "Günlük" sayılabilecek tarzda yazılar yazmayı da istiyorum. Yukarıda bahsettiğim eski mecralarım içerisinde bu ikisi iç içe geçmiş durumdaydı. Açıkcası bu durumdan pek hoşnut değildim. İlk defa burada ikisini birbirinden ayırmayı gerçekten başardım sanırım. Giriş, böyle...<!--more-->
<br/><br/>
Bana gelince, bir süredir müzik adına yeni şeyler üretmenin derdindeyim. Okul yıllarında hep duygusal anlamda çok yüklü olduğum zamanlar müzik adına en verimli geçen zamanlardı. Sanırım şu an ve bundan sonra da böyle olacak. O zamanlar ortaya çıkardığım şeyler doğrudan kişilere bağımlı değil de, -di'li geçmiş zaman ve şimdiki zaman arasındaki birikmişliklerin bir sonucuydu. Şimdi ise tamamen birileri için bir şeyler yazmayı istiyorum, bir nebze yazdım da. Müzikle uğraşmaya başladığım ilk zamanlardan beri en büyük problem ürettiğim şeyleri doğru düzgün kayıt edebileceğim bir ortamın olmamasıydı, hala devam ediyor bu.
Olaya ilginç bir örnek vermek gerekirse; ortam sesini minimuma indirmek için ses kaydı yaptığım cihaza (tabii ki cep telefonum) ince bir çorap geçiriyorum. Bunu nereden öğrendim hatırlamıyorum :) Sanki işe yarıyor gibi ama, sesleri daha net duyar gibiyim. Ya da buna şartlanıyorum... Neyse, bitirebilirsem paylaşacağım.
<br/><br/>
Zaman geçtikçe teknik doygunluğum sürekli daha da düşük seviyedeymiş gibi hissettiriyor kendini. Uğraştığım şeylerin az olmasından ya da geçerliliğini yitirmesinden değil fakat. Sadece bazen gelişmeleri takip etme hızımla ilgili şüphelerim oluyor. Neyse ki henüz bir şey kaçırmış değilim. :) Öğrenmeyi çok istediğim farklı alanlara ait teknolojiler mevcut ve bir şekilde zaman problemini çözmek gerekiyor. "Zamanım yok" artık geçerli bir bahane değil, bu yüzden mutlaka en kısa zamanda bu problemin üstesinden gelmek istiyorum. Ne kadar da "zaman" dolu bir paragraf oldu yahu. :)
<br/><br/>
Buraya ait ilk yazı olması gerekçesiyle sadece özeleştiri yapmayı uygun gördüm. Bakalım bundan sonra neler yazacağım...
<br/><br/>
{% youtube W2Co7p0uKls %}
