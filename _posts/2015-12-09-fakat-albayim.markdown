---
layout: post
title: "Fakat albayım?"
date: '2015-12-09 23:27:00'
permalink: /gunluk/9-aralik-15
is_diary_post: true
---
Bir önceki yazıya bakmasam, yine aynı girişi yapacaktım. Çünkü gerçekten bilmiyorum; ne söylemem gerekeni, ne de nasıl söyleyeceğimi.<br/><br/>
Aslında bunları ben söylemiyorum, hatta yazmıyorum da. İçimde senden bir şeyler var ve böylesine uzakken, üstüne bu kadar yabancıyken sen söyletip, yine sen yazdırıyorsun bana.<br/><br/>
Biliyorum çok garip. Karşılaşmalarımız... Ya da benim seninle karşılaşma çabalarım. Fakat inan ki elimde değil. Günlerdir bir şarkı arıyorum. Benim içimde olduğun kadar, içinde olduğun. Henüz bulamadım. Aslında bu şarkıyı bulacağıma dair ümitlerim her geçen gün biraz daha azalıyor. Önce kendim denedim; benim içimden, içinde senin olduğun bir şeyler çıkarmayı. Bir nebze oldu da.<br/><br/>
Ben kendi içimdeki yangını söndüremem sen böylesine yanarken. Değil kendimi, bütün kainatı yaksam da fayda etmez senin yangınına. Seni anca bu kadar tanıyorum. Yanıyorsun, görüyorum; yanıyorum görmüyorsun. Endişe etme ama, sanırım bir süre daha baş edebilirim. Sonrası, sonrasını boşver... Bir önemi var mı?<br/><br/>
"Fakat Allah kahretsin! İnsan anlatmak istiyor albayım,<br/>
Öyle budalaca bir özleme kapılıyor.<br/>
Bir yandan da hiç konuşmak istemiyor<br/>
Tıpkı oyunlardaki gibi çelişik duyguların altında eziliyor.<br/>
Fakat benim de sevmeye hakkım yok mu albayım?<br/>
Yok.<br/>
Peki albayım.<br/>
Bende susarım o zaman,<br/>
Gecekondumda oturur anlaşılmayı beklerim.<br/>
Fakat albayım, adresimi bilmeden nasıl bulup anlayacaklar?<br/>
Sorarım size, nasıl kim bilecek benim insanlardan kaçtığımı?<br/>
Ben ölmek istiyorum sayın albayım, ölmek.<br/>
Bir yandan da gözucuyla ölümümün nasıl karşılayacağını seyretmek istiyorum.<br/>
Tehlikeli oyunlar oynamak istiyor insan,<br/>
Bir yandan da kılına zarar gelsin istemiyor.<br/>
Küçük oyunlar istemiyorum albayım.<br/>
Kelimeler, kelimeler albayım, bazı anlamlara gelmiyor..."<br/>
